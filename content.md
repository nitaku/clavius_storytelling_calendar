
Alla ricerca del tempo perduto
=========


![img1][photo1]

Indice:

## 1. 
Astronomi matematici teologi si sono coalizzati per toglierci dieci giorni di vita? Dopo l'invenzione dell'ora legale, che ci toglie un'ora a primavera, per restituircela (ma senza interessi!) in autunno, andremo a letto la sera di martedi 4 ottobre, per la festa di San Francesco, per destarci la mattina dopo il venerdi 15 ottobre! 
Ci troveremo di colpo più vecchi di dieci giorni; gli appuntamenti  presi in quell'intervallo di tempo salteranno, i compleanni non si festeggeranno, avremo una domenica in meno per impetrare dal Signore che ci rimetta i nostri peccati...  E non è prevista nessuna restituzione, a differenza di quanto avviene per l'ora legale.
Ma ci saranno vantaggi innegabili: l'equinozio di primavera tornerà a cadere il 21 marzo, e così le altre date che scandiscono i nostri anni agricoli, civili e religiosi. La Pasqua sarà più semplice da fissare e così ogni altra festività religiosa mobile. Finirà insomma la grande confusione cronografica che sinora ha dominato il mondo.

L'ennesima bufala diffusa dalla rete? Oggi sì, ma nel 1582...

![Concilio di Trento][img704.jpg]
## 2. Quel fatidico 1582 - Un concilio, un papa, tanti astronomi e matematici
Il [Concilio di Trento](http://www.treccani.it/enciclopedia/concilio-di-trento_(Dizionario-di-Storia)/) era durato poco meno di vent’anni (1545-1563). 
Doveva servire a riunificare la cristianità dell’Europa occidentale dopo la frattura [luterana](http://it.wikipedia.org/wiki/Luteranesimo). Fallì l’obiettivo, ma ne colse un altro, di una grande importanza per tutti noi.
Il calendario giuliano, fissato da Giulio Cesare verso il 46 a.C. con la consulenza dell’astronomo egizio  [Sosigene](http://www.treccani.it/enciclopedia/tag/sosigene/) era usato universalmente nell'Europa cristiana, ma poiché era sfasato di 11 minuti rispetto al reale corso del sole, aveva accumulato nel tempo un ritardo di svariati giorni. Ciò comportava problemi liturgici, sopratutto per la fissazione delle date delle feste mobili, come la Pasqua, ma vedeva  anche spostata la cadenza di solstizi ed equinozi, cosa che investiva direttamente il rapporto tra normale vita sociale e produzione agricola.
I prelati riuniti a Trento colsero questa duplice esigenza di riorganizzare il calendario, e mobilitarono un grande insieme di forze, tra cui, nella fase della realizzazione conclusiva, spiccò la figura del matematico ed astronomo [Cristophorus Clavius]( http://claviusontheweb.it/storytelling/clavius-life/) il tedesco Christopher Schlüsse, Bamberg 1538 - Roma 1612. 
Grazie a lui ed agli altri che lo coadiuvarono nei complicatissimi calcoli necessari, papa [Gregorio XIII]() emanò una bolla (equivalente ad un decreto legge odierno) per cui  il 24 febbraio 1582 il futuro mercoledì 5 ottobre 1582 si sarebbe trasformato nel venerdi 15 ottobre 1582.
Quel 5 ottobre ogni persona sarebbe stata proiettata dieci giorni in avanti: da quel giorno sarebbe decaduto l’antico calendario giuliano.
Almeno nel mondo cattolico entrava in vigore il Calendario Gregoriano, secondo [inserire qui la tavola del cambio di calendario per stato\società e data]


![Calendario gregoriano][par.3_gregoriano.jpg]
## 3. La riforma del calendario 
**Il calendario giuliano**
La necessità di una riforma del calendario giuliano era già sentita da secoli. Lo strumento di misurazione del tempo introdotto da Giulio Cesare nel 45 a.C. iniziò ad essere usato impropriamente già un secolo dopo la sua introduzione, quando si decise di inserire un anno bisestile ogni 3, anziché ogni 4 anni. Il calendario giuliano conteneva comunque già nel suo impianto teorico un errore: considerava infatti la durata di un anno corrispondente a 365 giorni e 6 ore, introducendo così un errore di 11 minuti nella sua reale durata. Se si immagina questo errore considerando solo la vita di un uomo, esso non influisce in maniera decisiva sulla sua esistenza. Ma se si considera un arco di tempo di secoli questo piccolo errore comincia a sconvolgere sempre di più una società, a maggior ragione una società come quella cristiana, totalmente permeata dalla religione, la cui vita era scandita dal calendario delle feste religiose. Per motivi teologici era di fondamentale importanza celebrare queste ricorrenze con estrema precisione, per cui un errore di giorni nel loro calcolo non poteva essere ammesso. 

**La "scoperta" degli errori**
Il primo ad accorgersi e a divulgare gli errori presenti nel calendario giuliano fu Ruggero Bacone che nel XIII secolo poteva affermare  
[[http://googledrive.com/host/0B3oUjeoosUeQSjlxNWh5dmlCWUU/roger-bacon-4.jpg|> Kalendarium est intolerabilis omni sapienti, et horribilis omni astronomo, et derisibilis ab omni computista. -- *Ruggero Bacone, Opus tertium, cap. 1 XVII* > Il calendario è intollerabile per ogni erudito, orribile per ogni astronomo, e derisibile da ogni computista. -- *Ruggero Bacone, Opus tertium, cap. 1 XVII*]]

Tre secoli dopo fu Copernico a richiamare l'attenzione sull'imprecisione del calendario giuliano. Bacone e Copernico sono solo due nomi eccellenti fra i molti che nel corso dei secoli criticarono o proposero una riforma del calendario. Un elemento ha accomunato tutte queste proposte: il fatto che non vennero mai prese seriamente in considerazione. Per portare a compimento una riforma che sarebbe entrata prepotentemente nelle vite di tutti, era necessaria, all'epoca come lo sarebbe oggi, una forte volontà politica. 

**Il progetto di riforma**
Fu solo nel 1575 che il papa Gregorio XIII decise di istituire un'apposita commissione per la riforma del calendario. Composta da nove membri **[aprire tendina con i nomi e link]**, gli unici due scienziati erano [Ignazio Danti](http://www.treccani.it/enciclopedia/egnazio-danti_(Dizionario-Biografico)/#) e Cristoforo Clavio. Domenicano il primo, gesuita il secondo, essi si occuparono di definire al meglio il progetto di riforma pensato da Luigi Lilio e presentato al papa dal fratello Antonio. Esso consisteva in tre punti principali:

 1. si dava una nuova misurazione della durata dell'anno solare, correggendo quella del calendario giuliano;
 2. si rifissava la data precisa dell'equinozio di primavera al 21 marzo, visto che nel corso dei secoli era stata sempre più anticipata;
 3. per la concordanza con il calendario liturgico, basato sull'anno lunare, si introduceva una tavola delle [epatte](http://www.treccani.it/enciclopedia/epatta_(Enciclopedia-Italiana)/).

I lavori della commissione durarono fino al 1582: il 24 febbraio di quell'anno Gregorio XIII emanò la bolla con cui veniva approvato il nuovo calendario, tutt'oggi in uso e chiamato "gregoriano" proprio in ricordo del papa che lo promulgò. 

Leggi il testo della bolla [Italiano](http://dpgi.unina.it/giudice/calendar/Inter_Gravissimas.html) [Inglese](http://en.wikisource.org/wiki/Inter_gravissimas) [Latino](http://www.dervio.org/qd/gloss/calen/greg.htm)
**[link al testo della bolla, latino-italiano-altre lingue]**

![Calvius][par.4_Christopher_Clavius.jpg]
## 4. Ricezione della riforma

**Aspetto simbolico-politico della riforma**
La promulgazione del calendario gregoriano, sebbene rappresenti ai nostri occhi un indiscutibile progresso scientifico, non venne interpretata esclusivamente in questo modo al momento della sua emanazione. L'Europa dell'epoca stava vivendo dall'inizio del Cinquecento una situazione di grande frammentazione dovuta allo scisma causato dalla riforma protestante, portata avanti da Lutero a partire dai paesi di area tedesca. La riforma aveva decretato una netta separazione all'interno dell'Europa cristiana, e in breve da disputa teologica si era tramutata in un violento clima di scontri politici. Con la riforma del calendario Gregorio XIII, cattolico, voleva ridare unità a tutti i cristiani, cattolici e protestanti, riconducendoli sotto il proprio potere spirituale attraverso l'adozione di un nuovo e comune modo di misurare il tempo.

**Scontro protestanti-cattolici**
Come era lecito immaginare, probabilmente anche dallo stesso Gregorio XIII, il rifiuto della riforma da parte protestante fu completo. Stando a quanto riportato da alcuni storici, [Giovanni Keplero](http://www-groups.dcs.st-and.ac.uk/history/Biographies/Kepler.html), protestante e uno fra i più importanti astronomi copernicani dell'epoca, nonostante non avesse nulla da contestare alla validità scientifica della riforma, peraltro basata sulle osservazioni astronomiche effettuate dallo stesso Copernico, pare sostenesse che fosse preferibile "essere in disaccordo con le stelle piuttosto che dichiararsi in accordo con il papa". 
![Keplero][Johannes_Kepler_1610.jpg]

**Il ruolo di Clavius**
Keplero non fu l'unico uomo di scienza protestante ad opporsi alla riforma. Alcuni tentarono di attaccarla anche dal punto di vista scientifico, come Giuseppe Giusto Scaligero, noto per essere stato tra i più grandi eruditi della sua epoca, o [Michael Maestlin](http://www-history.mcs.st-and.ac.uk/Biographies/Mastlin.html), maestro di Keplero. Per ribattere a questi attacchi i vari papi che si susseguirono tra le fine del Cinquecento e l'inizio del Seicento incaricarono uno dei principali autori della riforma: Christophorus Clavius. Il gesuita, docente di matematica presso il Collegio romano, era anch'egli considerato un'autorità nel campo delle scienze. Basti considerare che il giovane Galileo Galilei nel 1588 si rivolse a lui per farsi scrivere una lettera di referenza per concorrere alla cattedra di matematica vacante presso l'università di Bologna. [Leggi la lettera](https://drive.google.com/?tab=mo&authuser=0#folders/0BwQicX9GlwwJYnFhT3gzNlZ3cE0)

Clavius grazie anche all'aiuto di alcuni suoi allievi ribattè colpo su colpo agli attacchi dei protestanti, sicuro della correttezza che era stato svolto dalla commissione di riforma. Testimonianza di questo sono una serie di scritti usciti tra il 1582 e il 1603, anno in cui Clavius pubblicò la "spiegazione" del calendario, mettendo fine alla polemica ma non per questo contribuendo all'adozione del calendario gregoriano anche nei paesi protestanti.
![Keplero][Manoscritto_calendario_Clavio.jpg]

**Introduzione del calendario gregoriano**
Come si può osservare nella visualizzazione, l'introduzione del calendario non fu immediata né universale.

[[[timeline_ricezione]]]

## 5. 

[[http://googledrive.com/host/0B3oUjeoosUeQSjlxNWh5dmlCWUU/michel-eyquem-de-montaigne.jpg|> Il mio mondo è finito, la mia forma è svuotata. Appartengo tutto al passato. E sono tenuto a riconoscergli autorità e a conformarvi la mia dipartita. Voglio dir questo: che la recente soppressione dei dieci giorni fatta dal papa mi ha colpito in modo che non posso adattarmici di buon grado. Appartengo a quegli anni nei quali contavamo diversamente. Un così antico e lungo uso mi rivendica e mi richiama a sé. Son costretto ad essere un po’ eretico su questo punto. Incapace di novità, sia pure correttiva. La mia immaginazione, mio malgrado, si getta sempre dieci giorni più avanti o più indietro. E mi brontola negli orecchi: «Questa regola riguarda quelli che sono a venire». Se la salute stessa, tanto dolce, viene a ritrovarmi a intervalli, è per darmi il rimpianto più che il possesso di sé. Non ho più dove accoglierla. Il tempo mi abbandona. Senza di esso nulla si possiede. -- *Michel de Montaigne, Esssay*> Mon monde est failly, ma forme expiree. Ie suis du tout passé.Et suis tenu de l'authoriser & d'y conformer mon issue. Ie veux dire ceci par manière d'exemple: Que l'eclypsement nouveau des dix jours du Pape, m'ont pris si bas, que ie ne m'en puis bonnement accoustrer. Ie suis des années auxquelles nous comptions autrement. Vn si ancien & long usage, me vendique & rappelle à soy. Ie suis contraint d'estre un peu hérétique par là. Incapable de nouuelleté, messe corrective. Mon imagination en despit de mes dents se jette tousiours dix jours plus avant, ou plus arrière. Et grommelle à mes oreilles: Ceste règle touche ceux, qui ont à estre. Si la santé mesme si succrée vient à me retrouuer par boutades, c'est pour me donner regret plustost que posséssion de soy. Ie n'ai plus où la retirer. Le temps me laisse. Sans luy rien ne se possède. -- *Michel de Montaigne, Essay*]]

Dunque, quel 5 ottobre 1582, giorno del cambiamento di data, sconvolse il filosofo Montaigne, e con lui centinaia di migliaia di persone comuni. Come risulta evidente dalla tabella superiore, si trattò dello sconvolgimento di un ordine di vita che gradatamente nei secoli, a tutta Europa e quindi a tutto il mondo, per il tramite dell'egemonia europea sull'orbe terraqueo.

Noi nel XXI secolo viviamo in un mondo unificato da un calendario a cui si conformano per evidente semplicità, comodità e produttività anche società che al loro interno misurano il tempo in forme e cadenze diverse dalle nostre.

Negli aeroporti di Pechino, del Cairo, di Gerusalemme data ed ora dei voli sono segnalati  secondo il calendario promulgato da Gregorio XIII grazie alla consulenza risolutiva del gesuita Cristoforo Clavio.


[photo1]: http://googledrive.com/host/0B3oUjeoosUeQSjlxNWh5dmlCWUU/William_Hogarth.jpg
[recepimento]: http://upload.wikimedia.org/wikipedia/en/timeline/5548500808a3da878b2d71602a5cb5aa.png
[roger-bacon-4]:  http://googledrive.com/host/0B3oUjeoosUeQSjlxNWh5dmlCWUU/roger-bacon-4.jpg
[par.3_gregoriano]: http://googledrive.com/host/0B3oUjeoosUeQSjlxNWh5dmlCWUU/par.3_gregoriano.jpg
[par.4_Christopher_Clavius.jpg]: http://googledrive.com/host/0B3oUjeoosUeQSjlxNWh5dmlCWUU/par.4_Christopher_Clavius.jpg
[par.4_Michael_Maestlin.jpg]: http://googledrive.com/host/0B3oUjeoosUeQSjlxNWh5dmlCWUU/par.4_Michael_Maestlin.jpg
[Johannes_Kepler_1610.jpg]: http://googledrive.com/host/0B3oUjeoosUeQSjlxNWh5dmlCWUU/Johannes_Kepler_1610.jpg
[Manoscritto_calendario_Clavio.jpg]: http://googledrive.com/host/0B3oUjeoosUeQSjlxNWh5dmlCWUU/Manoscritto_calendario_Clavio.jpg
[img704.jpg]: http://googledrive.com/host/0B3oUjeoosUeQSjlxNWh5dmlCWUU/img704.jpg
[michel-eyquem-de-montaigne.jpg]: http://googledrive.com/host/0B3oUjeoosUeQSjlxNWh5dmlCWUU/michel-eyquem-de-montaigne.jpg
  [1]: http://drive.google.com/?authuser=0#folders/0B3oUjeoosUeQSjlxNWh5dmlCWUU
  
